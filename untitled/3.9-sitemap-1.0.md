# 3.8 Sitemap 1.0

> Een sitemap is een pagina met daarop een lijst van alle pagina’s die op een website te vinden zijn. Er zijn 2 typen sitemaps; één voor bezoekers en één voor zoekmachines. Maar waarom is het belangrijk dat jouw website een sitemap heeft? \(Bron: Friebie.nl\)

Om ervoor te zorgen dat ik een gestructureerd overzicht heb van de inhoud en de pagina's binnen mijn eindproduct, heb ik een tweede versie van mijn sitemap opgesteld. In deze versie zijn alle pagina's en functionaliteiten terug die na de feedback met de opdrachtgever zijn toegevoegd of veranderd. Op deze pagina wordt elke pagina uit de sitemap uitgebreid toegelicht. 

![](../.gitbook/assets/sitemap-1.1%20%281%29.png)

##  Pagina's en bijbehorende functies

### 0.0 Welkomstscherm

Op het welkomstscherm wordt direct het logo van Ontwerp je Ontwikkeling gepresenteerd. Hierna krijgt de gebruiker tevens de mogelijkheid om zich te registeren, in te loggen en meer informatie te vinden over Ontwerp je Ontwikkeling.

### 1.0 Inloggen + 3.0 Registeren

Om het zo makkelijk mogelijk te maken voor de gebruiker heeft hij bij het inloggen alleen een e-mailadres en wachtwoord nodig. Bij het registreren wordt deze tevens ook gevraagd. Daarnaast moet de gebruiker bij het registreren zijn volledige naam opgeven zodat hij/zij in de app persoonlijk kan worden aangesproken. Dit zorgt ervoor dat de gebruiker het gevoel krijgt echt een connectie met de app te hebben.

### 2.0 Over OJO

Wanneer de gebruiker eerst meer informatie wil hebben over Ontwerp je Ontwikkeling kan hij/zij ervoor kiezen om meer informatie te bekijken. Hier wordt er in verschillende tabbladen uitleg gegeven over het boek, de methode en over de schrijfster van het boek.

### 4.0 Home

Wanneer de gebruiker heeft ingelogd komt hij/zij terecht op de Homepage. Op de Homepage zijn de 3 belangrijkste functies van het app terug te vinden. Dit zijn namelijk: 'Verdergaan', 'Start nieuwe cyclus' en 'Oefeningen'.

### 5.0 Verdergaan

**5.1 Actieve cyclussen**  
Wanneer de gebruiker ervoor kiest om verder te gaan, krijgt hij alle cyclussen te zien waar hij mee bezig is geweest. Hier kan hij ook zien om welke cyclus dit gaat en bij welke stap en oefening hij is gebleven.

**5.2 Stappen overzicht**  
Wanneer de gebruiker zijn keuze heeft gemaakt komt hij terecht in een stappenoverzicht. Hier ziet hij welke stappen hij al heeft doorlopen en bij welke stap hij is gebleven. De stappen waar hij nog niet aan toe is gekomen zijn nog niet beschikbaar. Hierna komt de gebruiker terecht bij de oefening waar hij mee is gestopt.

### 6.0 Nieuwe cyclus starten

**6.1 Hoe het werkt?**  
Wanneer de gebruiker ervoor kiest om een nieuwe cyclus te starten, krijgt hij een walktrough te zien met informatie over hoe alles precies werkt. Als de gebruiker dit niet wilt zien kan hij ervoor kiezen om het over te slaan.

**6.2 Beschrijving**  
De volgende stap om een nieuwe cyclus te beginnen, moet hij/zij eerst het probleem/uitdaging invoeren. Op basis van deze beschrijving zal de app een speciaal samengestelde cyclus ontwerpen met oefeningen die exact aansluiten op het probleem/uitdaging van de gebruiker.

Na het beschrijven van het probleem/uitdaging zal de gebruiker terecht komen in het stappenoverzicht en daarna elke stap doorlopen en de daarbij behorende oefeningen uitvoeren.

### 7.0 Oefeningen

Hier kan de gebruiker zelfstandig op zoek gaan naar oefeningen. Met behulp van een zoekfunctie kan de gebruiker makkelijk oefeningen opzoeken. Ook kan de gebruiker opgezochte oefeningen toevoegen aan een zelf samengestelde cyclus.

### 8.0 Berichten/chat

Via de chatfunctie kan de gebruiker berichten versturen naar zijn begeleider. Door een nieuwe chat aan te maken komt de gebruiker direct terecht in een gesprek met zijn begeleider. In de chat is te zien hoe laat een bericht is verzonden en of deze wel of niet gelezen is.

### 9.0 Hoe het werkt? + 10.0 Over OJO

Behalve op de hierboven aangegeven momenten, zijn deze 2 functies ook terug te vinden in het menu van de app. Zo kan je ten alle tijden de informatie die hier gegeven nogmaals bekijken.

