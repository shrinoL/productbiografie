# 3.1 Eerste versie concept

**Concept**  
Mijn concept is een applicatie die ervoor zorgt dat studenten minder tot geen begeleiding meer nodig hebben bij het gebruiken van de OJO methode.

**Hoe komt de gebruiker bij OJO terecht.**  
Uit mijn onderzoek is gebleken dat veel studenten nog niet weten wat OJO is en waar het voor gebruikt wordt. De kans is dus niet zo groot dat zij zelf op OJO terecht komen. Hierom is het noodzakelijk dat de SLC coach dit aanbeveelt.

**Inloggen**  
Allereerst moet de gebruiker kunnen inloggen. Hiervoor moet er een account aangemaakt worden met je naam en je email-adres. Dit account wordt gemaakt zodat de gebruiker tussendoor kan stoppen en later weer verder gaan. Ook is dit nodig zodat de coach en student aan elkaar gekoppeld kunnen worden.

**Uitleg**  
Voordat de gebruiker aan de slag gaat met de app wordt er een uitgebreide uitleg gegeven over wat de methode inhoudt en wat er de komende periode gaat gebeuren. Deze uitleg wordt alleen gegeven wanneer je aan een nieuwe cyclus begint.

**Eenmaal in de app**  
Als je eenmaal voorbij de introductie bent, krijg je de mogelijkheid om te beginnen aan een nieuwe cyclus of aan één waar je al aan bent begonnen. Als je aan een nieuwe cyclus begint krijg je de mogelijkheid om jouw probleem/uitdaging kort te omschrijven. Op basis van deze beschrijving stelt de app een cyclus samen met oefeningen die perfect aansluiten op jouw probleem/uitdaging.

**Oefeningen**  
De gebruiker kan in de applicatie ook zelf opzoek gaan naar oefeningen. Door middel van een zoek en filter functie kan de gebruiker oefeningen vinden die worden aanbevolen door een coach of oefeningen die hij zelf graag nog een keer wilt doen.

**Voor de coaches**  
Als je als coach de applicatie gebruikt krijg je de mogelijkheid om studenten toe te voegen. Dit zorgt ervoor dat wanneer de coach een student begeleidt, hij of zij de oefeningen kan bekijken die hij reeds heeft gemaakt. Wanneer de student bij de laatste stap aan komt - stap 7: Reflecteren - kan er een gesprek ingeplant worden om te praten over de oefeningen en de vervolg stappen. Zo verhoog je de kans dat de student zichzelf zo goed mogelijk ontwikkelt. 

**Reflecteren**  
Terugkijken op de gehele cyclus en wordt samen met de begeleider gedaan. Hiervoor wordt er tijdens de laatste stap van de cyclus, wat tevens ook reflecteren is, een gesprek ingepland met de begeleider. In dit gesprek worden de oefeningen van stap 7 gedaan en wordt er naar de vervolgstappen gekeken.

