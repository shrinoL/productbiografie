# Introductie

Vanaf september 2018 tot januari 2019 zal ik werken aan mijn afstudeerproject voor Ontwerp je Ontwikkeling.   
Ontwerp je Ontwikkeling \(OJO\) is een boek dat geschreven is door Marianne Meijer-Meijers. Het boek is geschreven voor coaches die op zoek zijn naar actieve, creatieve en positieve manieren om jongvolwassenen te ondersteunen bij belangrijke loopbaankeuzes. OJO bestaat uit een ontwikkelcyclus van zeven stappen. Door het samen doorlopen van de cyclus en gebruik te maken van één of meerdere van de bijbehorende oefeningen per stap, krijg je als coach concrete tools en oefeningen in handen om de jongvolwassene succesvol te kunnen ondersteunen bij het ontwerpen van zijn of haar eigen ontwikkeling. Het uiteindelijke doel van de methode is dat de jongvolwassenen \(na de cyclus meerdere keren te hebben doorlopen\) steeds beter inzicht krijgt in zichzelf en het gedrag. Daarnaast biedt het boek ook grip als het gaat om persoonlijk belemmeringen en problemen die daarbij komen kijken. Het leert de jongvolwassenen om deze problemen aan te pakken en om te buigen naar uitdagingen.

Tijdens mijn afstudeerproject heb ik - op verzoek van de schrijfster van het boek - onderzoek gedaan naar OJO en naar een eventuele toevoeging aan het boek die het gebruik van de methode bevordert. De vraag die tijdens mijn onderzoek centraal staat - dit is tevens ook mijn Design Challenge -  is de volgende:

### Design Challenge

> ### “Hoe kan een interactieve tool/applicatie ervoor zorgen dat studenten zonder coach zelf kennis kunnen maken met de aanpak van de OJO-methode en dat zij ondersteund worden bij het vinden van passende oefeningen om mee aan de slag te gaan?”**”**

  
In mijn productbiografie is het complete proces vanaf mijn plan van aanpak tot mijn uiteindelijk prototype terug te vinden. De tussentijdse stappen en mijn ontwerpkeuzes in dit proces worden uitgebreid toegelicht.  


| **Naam** |  Shrino Lee |
| :--- | :--- |
| **Studentnummer** | 500697751 |
| **Opleiding** | Communicatie en Multimedia Design, Hogeschool van Amsterdam |
| **Afstudeerbegeleider** | Robert van Boeschoten |
| **Datum** | September 2018 - Februari 2019 |

​

